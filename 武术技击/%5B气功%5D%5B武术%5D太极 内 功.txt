太 极 内 功 
　　张三丰太极功是中华优秀传统文化实践的结晶。张三丰太极功是张三丰继承和发扬了前人的思想、理论、实践而加以总结，从而比较系统地留给我们的道家精粹、中华瑰宝。 

　　张三丰太极功的宗旨是通过内外兼修、凝真养性的途径，而达发人潜能、开人智慧，亦即证悟大道之目的。 

　　当然，不是每一个人都可以一生达其极顶。但是修炼张三丰太极功，却可以有一分实践就有一份收获，各得其所。 

　　张三丰太极功是由密不可分的两部分组成：一是静功，即相对静止的内功修炼；二是动功，就是世人皆知的武当三丰太极拳。两者的关系，张三丰总结为：“必须功拳并练，盖功属柔，而拳属刚，拳属动而功属静，刚柔相济，动静相间，始成太极之象，相辅而行，方足致用”。 

　　因为太极拳法世上多有著述，中国武当网站也专门开辟了“内家功夫”栏目予以展开，所以，这里就不再涉及，仅就一直在道门秘传、世上少知的内功修炼之法披露一些张三丰的著述，以飨读者。以期有缘人循着练精化气，练气化神，练神还虚，还虚合道的路线，修炼精、气、神。壮其体魄、充其精神、发其智慧。达“能为人所不能、能及人皆莫及”之境。 

　　当然，内功修炼，一路景象万千，真修炼者不可不察。网站祝福你真能放舍身心、不执不着，在为社会大众服务的生活实践中充实生活的意义。 

　　 1 、太极行功法 

　　太极行功，功在调合阴阳，交合神气，打坐即为第一步下手功夫。 

　　行功之先，犹应治脏，使内脏清虚，不着渣滓，则神敛气聚，其息自调。 

　　进而吐纳，使阴阳交感，浑然成为太极之象，然后再行运各处功夫。 

　　冥心兀坐，息思虑，绝情欲，保守真元，此心功也。 

　　盘膝曲股，足跟紧抵命门，以固精气，此身功也。 

　　两手紧掩耳门，叠指背弹耳根骨，以祛风池邪气，此首功也。 

　　两手擦面待其热，更用唾沫偏摩之，以治外侵，此面功也。 

　　两手按耳轮，一上一下摩擦之，以清其火，此耳功也。 

　　紧合其睫，睛珠内转，左右互行，以明神室，此目功也。 

　　大张其口，以舌搅口，以手鸣天鼓，以治其热，此口功也。 

　　舌抵上颚，津液自生，鼓漱咽之，以润其内，此舌功也。 

　　叩齿三十六，闭紧齿关，可集元神，此齿功也。 

　　两手大指擦热摺鼻，左右三十六，以镇其中，此鼻功也。 

　　即得此行功奥窍，还须正心诚意，冥心绝欲，从头做去，始能逐步升登，证悟大道。长生不老之基，即胎于此。若才得此太极拳法，不知行功之奥妙，挈置不顾，此无异炼丹不采药，采药不炼丹。莫道不能登长生大道，即外面功夫，亦绝不能成就。必须功拳并练，盖功属柔而拳属刚，拳属动而功属静，刚柔互济，动静相间，始成太极之象，相辅而行，方足致用。此练太极拳者所以必先知行功之妙用，行功者所以必先明太极之妙道也。 

　　 2 、太极行功歌 

　　一 

　　两气未分时，浑然一无极。阴阳位即定，始有太极出。人身要虚灵，行功主呼吸。呵、嘘、呼、哂、吹、加嘻成六数。六字意如何？治脏不二诀。治肝宜用嘘，嘘时睁其目，治肺宜用哂，哂时手双托。心呵顶上叉，肾吹抱膝骨。脾病一再呼、呼时把口嘬，仰卧时时嘻，三焦热退郁，持此行内功，阴阳调胎息，大道在正心，诚意长自乐，即此是长生，胸有不老药。 

　　二 

　　春嘘明目木滋肝，夏至呵心火自闭。秋哂定知金肺润，冬吹惟要坎中安。三焦嘻却除烦热，四季长呼脾化食。切忌出声闻口耳，其功尤胜保命丹。 

　　三 

　　肝若虚时目睁睛，肺知哂气手双擎。心呵顶上连叉手，吹肾还知抱膝平。脾症呼时须撮口，三焦客热莫生惊。仙人嘻字真玄秘，日日行功体渐宁。 

　　四 

　　肝本青龙旺在春，病来还觉好酸辛。眼中赤色兼多泪，嘘法行功效若神。肺生咳嗽作痰诞，胃膈烦焦喉舌干。却病急行哂字诀，上焦火降肺安然。心神烦躁急须呵，此法通灵更莫过。喉病口疮并热痛，行之渐觉体安和。肾为水府是生门，保命藏精养蒂根。眉蹙耳鸣兼黑瘦，吹之精气返昆仑。脾家属土太仓名，饮食成痰湿热生。泻痢脾鸣兼吐水，调和四季得和平。三焦火症报君知，静坐蒲团须用嘻。此法通玄传上古，清凉三部是良医。 

　　 3 、太极打坐法 

　　修炼不知玄关，无论其它。只此便如入暗室一般，从何下手？玄关者，气穴也。气穴者，神入气中，如在深穴之中也。神气相恋，则玄关之体已立。 

　　古仙云：“调息要调真息息，炼神须炼不神神。”真息之息，息乎其息者也。不神之神，神乎其神者也。总要无人心，有道心。将此道心返入虚无，昏昏默默，存于规中，乃能养真息之息，得不神之神。 

　　初学必须从呼吸下手，此个呼吸，乃是离父母重立胞胎之地，人能从此处立功，便如母呼亦呼、母吸亦吸之时，好像重生之身一般。 

　　大凡打坐，须将神抱住气，意系住息，在丹田中宛转悠扬，聚而不散，则内藏之气与外来之气，交结于丹田。日充月盛，达乎四肢，流乎百脉，撞开夹脊双关而上游于泥丸，旋复降下绛宫而下丹田。神气相守，息息相依，河车之路通矣。功夫到此，筑基之效已得一半了，总是要勤虚炼耳。 

　　调息须以后天呼吸寻真人呼吸之处，古云：“后天呼吸起微风，引起真人呼吸功。”然调后天呼吸，须任他自调，方能调得起先天呼吸，我惟致虚守静而已。真息一动，玄关即不远矣。照此进功筑基，可翘足而至，不必百日也。 

　　《道德经》：“致虚极，守静笃。”二句可浑讲，亦可析讲。浑言之，只是教人以入定之功耳。析言之，则虚是虚无，极是中极，静是安静，笃是专笃，犹言致吾神于虚之间而准其中极之地，守其神于安静之内必尽其专笃之功。 

　　人心者二，一真一妄。故觅真心者，不生妄念，即是真心。真心之性格最宽大，最光明；真心之所居最安然、最自在，以真心理事，千条一贯。以真心寻道，万殊一本。然人要用他应事，就要养得他状大，就要守得他安闲，然后劳而不劳，静而能应。丹诀云“心走即收回，收回又放下。用后复求安，求安即生悟”也。谁云闹中不可取静耶？ 

　　游方枯坐，固非道也。然不游行于城市云山，当以气游行于通身关窍内。乃可不打坐于枯木寒堂，须以神打坐于此身妙窍中乃可。 

　　学道以丹基为本，丹基既凝，即可回家躬耕养亲，做几年高士醇儒。然后人山寻师，了全大道。彼抛家、绝妻、诵经、焚香者，不过混日之徒耳，乌足道哉？ 

　　保身以安心养肾为主，心能安则离火不外荧，肾能养则坎水不崩，火不外荧，则无神摇之病，而心愈安。水不外崩，则无精涸之症，而肾愈澄。肾澄则命火不上冲，心安则神火能下照。神精交结，乃可以却病，乃可以言修矣。 

　　凡人养神养气之际，神即为收气主宰。收得一分气，便得一分宝。收得十分气，便得十分宝。气之贵重，世上凡金凡玉虽有百两不换一分。道人何必与世人争利息乎？利多生忿恚，忿恚属火，气亦火种，忿恚一生，气随之走，欲留而不能留。又其甚者，连母带子，一齐飞散，故养气以戒忿恚为切。欲戒忿恚，仍以养心养神为切。功名多出于意外，不可存干禄之心。孔子曰：“学也，禄在其中矣。”修道亦然，不可预贪效验。每逢打坐，必要心静神凝，一毫不起忖度希冀之心，只要抱住内呼吸做功夫。 

　　炼心之法，自小及大。如今三伏大炎，一盏饭可也，再求饱不可也。一片凉可也，再求大凉不可也。数点蚊不足畏也，必求无蚊不能也。自微及巨，当前即炼心之境。 

　　苦中求甘，死里求生，此修道之格论也。 

　　学道之士，须要清心清意，方得真清之药物也。毋逞气质之性，毋运思虑之神，毋使呼吸之气，毋用交感之精。然真精动于何时，真神生于何地，真气运于何方，真性养于何所，是不可不得明辨以皙者而细言之也。 

　　凡下手打坐，须要心神两静，空空寂寂鬼神不得而知，其功夫只宜自考自信，以求自得，所谓诚其意者，毋自欺也。诚于中自形于外，是以君子必慎其独也。 

　　打坐之中，最要凝神调息，以暇以整，勿助勿忘，未有不逐日长功夫者。 

　　凝神调息，只要心平气和。心平则神凝，气和则息调。心平，平字最妙。心不起波之谓平，心执其中之谓平。平即在此中也，心在此中，乃不起波。此中即丹经之玄关一窍也。 

　　 4 、打坐歌 

　　初打坐，学参禅，这个消息在玄关。秘秘绵绵调呼吸，一阴一阳鼎内煎。性要悟，命要传，休将火候当等闲。闭目观心守本命，清静无为是根源。百日内，见应验，坎中一点往上翻。黄婆其间为媒妁，婴儿姹女两团圆。美不尽，对谁言？浑自上下气冲天。这个消息谁知道？哑子做梦不能言。急下手，采先天，灵药一点透三关。丹田直上泥丸顶，降下重楼入中元。水火既济真铅汞，若非戊己不成丹。心要死，命要坚，神光照耀遍三千。无影树下金鸡叫，半夜三更现红莲。冬至一阳来复始，霹雳一声震动天。龙又叫，虎又欢，仙药齐鸣非等闲。恍恍惚惚存有无，无穷造化在期间。玄中妙，妙中玄，河车搬运过三关。天地交泰万物生，日饮甘露似蜜甜。仙是佛，佛是仙，一性圆明不二般。三教原本是一家，饥则吃饭困则眠。假烧香，拜参禅，岂知大道在目前？昏迷吃斋错过了，一失人生万劫难。愚迷妄想西天路，瞎汉夜走入深山。天机妙，非等闲，泄露天机罪如山。四正理，着意参，打破玄关妙通玄。子午卯酉不断夜，早拜明师结成丹。有人识得真铅汞，便是长生不老丹。行一日，一日坚，莫把修行眼下观。三年九载功成就，炼成一粒紫金丹。要知此歌何人作，清虚道人三丰仙。 

　　 5 、太极早功法 

　　日将出即起，面对太阳光，吸气三口，即将口闭。提起丹田之气到上，即将口闭之气与津液咽下，然后将身往下一蹲，两手转托腰眼。左足慢慢伸直，三伸，收转左足。又右足伸直三伸，收转右足。将头面朝天一仰，又朝地一俯，伸起腰，慢立起，两手不用就拿开。立起之时，将右手掌慢慢向上三伸，亦往下一耸。又左手慢伸，将掌向上三伸，亦往下一耸（松），然后一步一步作一周围，一步步完，将两足在圈圈内一跳，静坐片刻，取药服之。 

　　 6 、太极午功法 

　　正午，先盘膝坐，两手按膝，腰直起，闭目运气，一口送下丹田，念曰：“本无极之化身，包藏八卦真因。清通一气精其神，日月运行不息。阴阳甲乙庚辛，生克妙用，大地回春。扫除六贼三尸，退避清净。开天河之一道，化玉之生新。圆明有象，净彻无垠。养灵光先在顶，三慧照于三清，不染邪崇之害，不受污秽之侵，水火既济，妙合地、天、人。学道守护五方，主令元神，四时八节，宰治之神，养我魄，护我魂，通我气血，生育流行，天罡地煞，布出元精。二十四气十二辰，妙应灵感，观世音，太上老君，道祖吕真人，一一玉清真王长生大帝，化作太极护法神王，日月普照来临。”（念七遍）开目，运动津液，徐徐咽下。将左手按腰，右足伸出，右手按腰，左足伸出。伸出后将两足并合，往前一伸，头身后一仰，立起。将两掌擦热，往面一擦，擦到两耳，左右手各按其耳，两手中指上下交，各弹三下，往项下一抹到胸。左手擦心，右手在背腰中一打，然后两手放开，头身往下一勾，再以右手往前头一拍，抬起腰身，左手腹中一抹，然后前足换后足，往前跳三步退三步，口中津液，作三口咽下，朝西吐出一气，复面东吸进一气，闭鼓气一口送下，此导阴补阳也。 

　　 7 、太极晚功法 

　　面朝北，身立住。左右手，捧定腹，两足并，先提起一气，运津液，待满口，一气咽下。两手左右一伸如一字，掌心朝外竖起，将少蹲作弯弓之状。左手放前，对定心。右手抬过头，掌朝上，四指捻定，空中指直竖，右掌朝下，捻大小指，中三平竖。两手相对，如龙头虎颈抱合之相。头于此时侧转，面向东，往前一起一蹲，起七步，立正，将两手平放，以右手抱左肩，左手抱右肩，蹲下。头勾腹胸前、两目靠臂膀中间，呼吸一回。将两目运动，津液生起，以舌尖抵腭，上下齿各叩四五下，将津液徐徐咽下。两手一抄，踪起一步，右手向上一抬，放下。左手往上一抬、放下。轮换三次。左足搭右足，往下一蹲，立起，右足搭左足，往下一蹲，立起，将腰扭转一次。乃呵气一口。收转气，两手在膝上各捻两三下，左边走至右边，右边走左边，共八十步，此要对东北走，东北对西南走，完，坐下。略闭神一会，将两手对伸一下，站起，再服晚药。以清水漱净口，仰众到寅，再住，翻动睡之，此通养神功，收魂聚魄也。 

　　 8 、太极走功法 

　　迈步如猫行，轻捷似鹤立，灵脚神鹿意；起步活跃莫抬高，行时如风才逍遥。昂首舒步，眼平视含而非露；身形要活，胸心开张；放松两臂，两手轻握，微屈肘垂肩下。心指腰意，精力集脐下，气实丹田中；腰引胯动，股引小胫，腿灵脚活，脚落要轻，脚底低平；先脚跟着地，存想涌泉穴，时抓十指，顺理呼吸，以神驭气，神气混凝，气运双腿，与丹田之气上下循环呼应，让血脉流通，而不伤筋，使意达松活，且微轻灵力。集中存思小腹丹田或脚底涌泉而健步不知疲倦也。 

　　 9 、太极睡功法 

　　若习睡功玄诀者，不拘于日间及夜间，或一阳来复之时，叩齿三十六通，以集身中诸神。然后松宽衣带面侧卧。闭目垂帘，舌抵上腭，并膝收一足。十指如钩，一手掐子午诀，掩生门脐，一手握剑诀，屈肱而枕之。以眼对鼻，鼻对生门，合齿，心目内观。要如鹿之运督，鹤之养胎，龟之喘息。要虚静自心，勿为一毫虑念所扰，绵绵呼吸，默默行持，以至虚极静笃。 

　　至人之睡，留藏全息，饮纳玉液，金门牢而不可开，土户闭而不可户。苍龙守乎青宫，素龙伏于西室。真气运转于丹池，神水循环乎五内。呼甲丁以直其时，召百灵以卫其室，然后吾神出乎九宫，恣游青碧。履虚如履实，升上若就下，冉冉与祥风遨游，飘飘其闲云出没，坐甚昆仑紫府，遍履福地洞天。咀日月之精华，观烟霞之绝景，访真人问方外之理，期仙学为异域之游。看沧海以成尘，提阴阳而舒啸。兴索欲返，则足蹑清风，身浮落景。故其睡也，不知岁月之迁移。 

　　古传之睡功之法，用五龙蟠体之形，面南背北，首东足西，侧身而卧。左掌劳宫穴紧贴左耳（劳功穴为心经窍穴，耳为肾之外窍），右手劳宫穴贴于腹部神阙穴，神阙穴亦是肾经之俞穴。如是，上下皆致心肾相交。右足微伸，左足卷曲，置于右足之上。息念（呼吸与意念）注于神阙，以神阙吸气，毛孔呼气，乃至人之息深深，无声之中独闻知也。静察出人之息，有声则听，无声则守，不即不离，如疏雨滴梧桐，有意无意，如微云浇河汉。寄心于耳，寄耳于息，心息相依渐人心息两忘。至于大定之境，及至静极而动，恍然一阳生，蒸薰如醉，睡功之大成也。 

　　 10 、张三丰《蛰龙吟》 

　　睡神仙，睡神仙，石根高卧忘其年，三光沉沦性自圆。气气归玄窍，息息任自然。莫散乱，须安恬，温养得汞性儿圆，等待他铅花现。莫走失，有防闲；真火候，运中间，行七返，不艰难；练九转，何嗟叹；静观龙虎战场，暗把阴阳颠倒。人言我是朦胧汉，我欲睡兮未眠，学就了，真卧禅；养成了，真胎元，卧龙一起便升天。此蛰法，是谁传？屈肱而枕自骊山。乐在其中无人谙，五龙飞跃出深谭。天将此法传图南，图南一脉俦能继，邋遢道人张三丰仙。 

　　 11 、太极四季功 

　　《张三丰太极炼丹秘诀》卷三载：“《真诀》曰：凡春三月肝气旺。肝旺者，以父母真气，随天度运而在肝。若遇木日，甲乙克土，于辰戊丑未之时，依时火起炼脾气，余日兑卦时，损金以耗肺气，是时不可下功也。坎卦时，依法起火炼肾气，震卦时，入室，多入少出，息住为上，久闭次之，数至一千息为度。当时内观如法，一任冥心闭目，青色自见，渐渐升身以入泥丸。自寅至辰，以满震卦（一千息以上优佳，以息息渐微为度，如息佳不须连数）。凡夏三月心气旺。心旺者，以父母真气，随天度运而在心。若遇火日，丙丁克金，于兑卦时，依法起火炼肺气，余日坎卦时，损水以耗肾气，是时不可下功也。震卦时，依法起火炼肝气。离卦时，入室依前行持，赤色自见，渐渐升身以入泥丸。自已至未，以满离卦（一千息以上尤佳，其说如前）。凡秋三月肺气旺。肺旺者，以父母真气，随天度运而在肺。若遇金日，庚辛克木。于震卦时，依法起火炼肝气，是时不可下功也。巽卦时，依法起火炼脾气。兑卦时，入室依前行持，白色自见，渐渐升身以入泥丸，自申至戌，以满兑卦。凡冬三月肾气旺。肾旺者，以父母真气，随天度运而在肾。若遇水日，壬癸克火。于离卦时，依法起火炼心气，余日辰戊丑未时，损土以耗脾气，是时不可下功也。兑卦时，依法起火炼肺气。坎卦时，入室依前行持，黑色自见，渐渐升身以入泥丸。自亥至丑，以满坎卦。《道要》曰：凡行此法，不限年月日时，一依前法，以至见验方止。其气自见，须是谨节不倦，弃绝外事，止于室中，用意测其时候，用两个纯阳小子，或结交门生，交番往复，供过千日，可了一气。一以夺一，一百日见功，五百日气全，可行内观，然后聚阳神以入天神，炼神合道，入圣超凡。炼气之验，但觉身体极畅，常仰升腾，丹光透骨，异香满室。次静中外观，紫霞满目，顶中下视，金光罩体，奇怪证验，不可备记。” 

　　 12 、道要秘诀歌 

　　道要歌，道要歌，不知道要必遭魔。看玄关，调真息，知斯二要修行毕。以元神，人气海，神气交融默默时，便得一玄真主宰。将元气，人黄庭，气神和合昏昏际，又得一玄最圆明。一玄妙，一玄窍，有欲观窍无观妙。两者玄玄是要机，异名同出谁知道？看玄关，无他诀，先从窍内调真息。神恬气静极自然，妙自无生现太极。古仙翁，多半语，恐泄真机无妄举。或言有定在中央，或言无定自领取。到而今，我尽言，此在有定无定间。有定曰窍无曰妙，老君所说玄又玄。指分明，度有情，留与吾门作赏音。遇而不修为下鬼，为圣为凡随乎人。初下手，最难行，离了散乱又昏沉。大丈夫，有真学，必将神气分清浊。先天神兮最清明，后天神兮乃浊物。扫除浊物守清明，闭塞三宝居灵谷。这灵谷，即窍儿，窍中调息要深思。一息去，一息来，息息相依时相偎。幽幽细细无人觉，神气团冲九窍开。照此行持得窍妙，昏沉散乱从何来？ 

　　 13 、大道歌 

　　君今洗耳听吾言，道有先天与后天。后天渣质为无用，先天一点号真铅。昧真铅，迷本性，此是修行第一病。玉清殿上少人行，吾今指破神仙境。命要传，性要悟，入圣超凡由汝做。静功悟性动取药，内有龟蛇颠倒缩。一阳发动便行动，斡转天关须猛烈。阴生在午阳坎中，卯酉行持要从容。斗柄拨轮来紫府，笑迎仙子客黄公。黄婆宫中会姹女，姹女婴儿自相配。要筑基，须炼已。炼纯熟，明采取。蒙师指我一段功，先将九窍关门通。九窍原在尾闾穴，先从脚底涌泉冲。涌泉冲起渐至膝，膝下功夫须着力。释氏即此号芦芽，又如虫行又如刺。过膝徐徐至尾闾，有如硬物来相抵。方行最上一切功，三段功夫有口诀。从此三关一撞开，泥丸顶上转将来。金锁关穿下鹊桥，重楼十二真奇哉。重楼即名绛宫室，绛宫黄庭有端的。黄庭一室须要精，精在中间一点灵。切莫糊涂为隐秘，黄庭便是真玄关。不识玄关端的处，真铅采来何处安？君不见，悟真诗，须凭玄牝立根基。真精既返黄金室，一颗明珠永不离。又不见《参同》书，状似蓬壶比不诬。下闭称无上闭有，两孔穴法气相须。从今讲道谈玄理，除此为之都是虚。关已开，功已积，制剑要明真消息。镆铆尚且铁为之，何况我剑本来直。天为炉，地为冶，金水相停切莫野。子午行功要铸成，能钢能柔能取舍。剑已全，采真铅，采取鸿朦未判先。若还采得后天气，只是将他命苟延。二七时，有真机，神州赤县当求之。法财两用若求得，就好切思细详别。粉红云，野鸡色，唇若涂朱肤似雪。聪明智慧性温良，神光漆采发纯黑。气清视正步行端，方用中间算年月。五千四八生黄道，杳杳冥冥生恍惚。依时采取定浮沉，不可毫厘令过越。此际须明三日弦，妙在西方庚辛白。慧剑灵，内心诚，敲竹相通始鼓琴。天梯宜用不可缺，密密深机哪个能？海底巨鳌休乱钓，恐惊去了不回程。炉莫损，候要别，采过后天延岁月。一个时辰分六候，只于二候金丹就，尚余四候有神功，妙在心传难泄露。真铅来，发神火，西到东来先觅我。运我真汞一点红，相迎相迓成一颗。过三关，升泥丸，下得重楼入广寒。又不痴，又不慧，又不醒兮又不醉。若非遍体便精神，怎得夫妻成匹配？丹即定，心喜幸，屯蒙两卦朝昏应。也知沐浴在其中，卯酉之时不宜进。守城垣，罢战功，增得灵砂满鼎红。如斯十月功夫足，器皿丹房一撒空。入深山，抱元一，万事俱空不费力，寒暑饥劳不可侵。巍巍九载面墙壁，朝来北海暮瀛洲。忽然功行齐完日，水府三官算寿年。一封丹书下瑶天，青鸾白鹤舞翩翩。直至通明封拜罢，永作长生不老仙。 

　　 14 、五更道情（五首） 

　　题义：五更须活看，只是功夫不息之义，勿谓一更是一更功夫，二更是二更功夫也。余类推。 

　　一 

　　一更初，独牧青牛，勿纵狂行，不放闲游。我这里换景移情，攀花折柳，密炼潜修。闭六门无为静守，擒五贼有法拘囚。匹配刚柔，耐得春秋。气盛神全，采药何愁？ 

　　二更里，匹配调合，逐散诸阴，赶退群魔。俺只要招凤来巢，唤龟还窟，引虎归窝。看铅生须知谨守，逢月现认得真么。下手莫错，望远时过，赤水含珠，造化无那。 

　　三更中，一阳才萌，赤县门开，真气方升。这时节微露铅华，初含玉蕊，半吐金精。锁心猿龙吟云应，拴意马虎啸风生。采颗芝英，送入黄庭，封固无虞，百日功灵。 

　　四更残，饥罢醒醐。乘槎张骞，笑煞麻姑。凭这点灌溉三田，融通百脉，润泽肌肤。周流遍牢关土釜，升降毕谨守如初。念虑皆无，声色尽除。温养胎仙，十月功夫。 

　　五更终，添汞抽铅，换鼎分胎，移上丹田。从今后，阳长阴消，性成命全，体固身坚。静调神，一周渐大。勤面壁，九载还元。行满功圆，八百三千。与道合真，便是神仙。 

　　二 

　　一更里，铅汞全，三尸六贼都游散。心猿意马牢拴定，铅鼎温温水不寒，诸魔不敢抬头看。安神息，任天然。龙自吟，虎自欢。这桩妙理行持惯，遍身水火配离坎。成仙成圣何嗟叹？要做长生也不难。曾记得，火龙直指得还丹，逍遥自在，自在神仙。 

　　二更里，丹诏来，乘龙跨凤青霄外。大还到手人人爱，方信金丹好药材。母见姣儿（一作怀抱儿童）共一堆，安稳睡，且妆呆。清虚地，不染埃，从今灭却冤家债。做一个长生不老，养就了杏脸桃腮。 

　　三更里，活子时，仙家美景现华池。灵龟吸尽金乌髓，丹风衔来玉兔脂。玄明酒，醉如痴，群阴尽。艳阳期，一枝春色金花丽，佳人有意心相许，郎君把玩两情怡。得遇了还元返本，寿与天齐。 

　　四更里，更漏深，铅生癸（一作子）后阴阳分（一作顺）。正值一弦金水满，恰似莺花二月春。不贪财，不爱名。饥琼浆，听玉音，碧天连水清波净。虚自堂前拴意马，无影树下锁心猿。三回九转真人现，得遇了先天大道，寿比乾坤。 

　　五更里，采得他，功名富贵都抛下。一心盼望蓬莱景，十洲三岛便为家。免欲火，无牵挂。这长生，在自家。养育恩情休要差，逢人莫说艰难话。刀兵虎，全然不怕。任你是艳色垂帘，再不恋路柳墙花。 

　　三 

　　一更里，入禅房。清净身心不用忙，心猿意马休轻放。守定灵台白玉光，无事真人里面藏。主翁端坐昆仑上，黄婆勾引入洞房。婴儿姹女配成双，三家会合曲江上。 

　　二更里，上蒲团。思念父母未生前，本来面目常发现。采取先天补后天，三关运转至泥丸，华池神水频吞咽，水火相交暖下田，偃月炉中至宝煎，三四九转把丹炼。 

　　三更里，一阳生，坎离交媾结婚姻，无牵无挂常清净。海底泥牛直上奔，绵绵一气透昆仑。金水夫妻来交并，白雪生长在黄庭。炼就金丹不坏身，方才识透玄关性。 

　　四更里，觅宗风。西为大意在其中，时时常把功夫用。皓月当前彻底红，照看自己主人翁。方知炉内铅投汞，玲珑塔里现真宗。金丹炼就了真空，千年万载身不动。 

　　五更里，合天机。玄关一窍少人知，谁人识得生死地？全凭戊己产婴儿，金光灿烂现牟尼。至宝收在丹田里，养就灵根与天齐。阳神妙体同太虚，黍珠一粒包天地。 

　　四 

　　静中观面观象，搜寻道窍根源。太乙炉中运周天，三昧真火锻炼。箭射九重铁鼓，三关运转泥丸。擎着宝月配日眠，此时铅汞相见（右调西江月，按此乃古仙词唱，祖师借来作五更道情引首，故仍之）。 

　　一更里，马稳莫放猿猴跳。气清神清，自然心地扫。看守黄庭，运转先天道。清静闲观，透出玄中妙。乘一时，才心定。性在天边海底命，悟着青铜镜。青铜镜，无象光明铁陀硬。你看你变乾坤。采日精，尽都听法王令。 

　　二更里，炉内万朵莲花放。炼就黄芽，一点从天降。死中拨活，无象却有象。普照十方，到处皆明亮。看天沟，明耀耀。牧放群羊拍手笑，早把云梦跳。云梦跳，脚踏灵台高声叫。你看你领金牌，把名表，得证了，无为道。 

　　三更里，调理巍巍全不动，一枕孤眠，识破黄梁梦。白鸦来朝，太极光明洞。海水枯干，颗颗珍珠弄。紫阳宫，独自立（叶利）。水晶宫里闲游戏，好个九品天生地，都帅大堂金刚列。你看你上天梯，怎得知珊瑚石，真琉璃。 

　　四更里，猛勇要把魔王战。无象宫中，使出双尾剑。战退魔王，万里成一片，体貌纵横，又入蓬莱院。这消息，谁知道？自己思量自己笑，好个玄中妙。玄中妙，一副棋子盘中闹。你看你士相卒，摆列炮，进车马，将军照。 

　　五更里，方醒自觉心开悟。急紧加功，再进竿头步。奔到紫阳宫，透出漕溪路。这些功夫，等闲休分诉。提金容，把剑首，自己收拾休教漏，放出蛟龙斗。蛟龙斗，莫把羊儿饥饿瘦。你看你提防谁，贼不偷，守定了，周天候。 

　　五 

　　倒卷黄河一派通，养来柔弱似婴童。世人若问长生路，笑指蓬莱碧海东。 

　　一更里，修行要仔细，休教意马走东西，走东西。猿猴锁在方寸地，这青牛老子能骑（重句，下仿此）。金丹花儿勾一，宝剑插在炉里。龙虎交，会坎离，水火颠倒成即济。金丹花儿快乐，念念上一声佛，南无混沌世界佛，南无花开叶儿落（花开叶落比阳生阴尽之时，若是凡花，则花开叶亦生矣。余仿此）。 

　　一更里，修行提正念。十字街道炼金丹，炼金丹。不用水火不用炭，只要悟，打坐参禅。金丹花儿勾二，黄婆引去婴儿，上泥丸，透玄关，婴儿姹女两团圆。金丹花儿快乐，念念上一声佛，南无释迦牟尼佛，南无花开叶儿落。 

　　二更里，修行要团圆，姹女婴儿在两边，在两边。黄公黄婆为媒眷，将二家结就姻缘。金丹花儿勾三，说起生死不难。说不难，却又难，不在身边在那边。金丹花儿快乐，念念上一声佛，南无西方如来佛，南无花开叶儿落。 

　　二更里，修行要心专。手提一根无影剑，无影剑。六贼赶至魔王殿，将三尸斩首目前。金丹花儿勾四，我今遇着明师，与咱指一条路，时时刻刻用功夫。金丹花儿快乐，念念上一声佛，南无大肚弥勒佛，南无花开叶儿落。 

　　三更里，修行要防危，休将六届贼搬弄你，般弄你。聚气凝神总不移，烧纸钱，送将出去。金丹花儿勾五，我今得了功夫。采先天，补后天，滚出云门天外天。金丹花儿快乐，念念上一声佛，南无接引准提佛，南无花开叶儿落。 

　　三更里，修行莫漏机。黄河倒卷上天梯，上天梯，玄关站定青牛蹄，颠倒颠，取坎填离。金丹花儿勾六，狮子炼成火猴。我今想去云游，翻过甲子到瀛洲。金丹花儿快乐，念念上一声佛，南无十八罗汉佛，南无花开叶儿落。 

　　四更里，修行要用心。双树林中点慧灯，点慧灯，照见世尊，他去极乐园，门前等一等。金丹花儿勾七，空中有人提携，马车青牛，过玄关，炼颗金丹圆又圆。金丹花儿快乐，念上一声佛，南无燃灯古老佛，南无花开叶儿落。 

　　四更里，修行要用功，须看西南起巽风，起巽风。水火即济颠倒用，将药火齐入炉中。金丹花儿勾八，婴儿姹女赴龙华。主人翁，认得他，打成一片是作家。金丹花儿快乐，念念上一声佛，南无大鹏金翅佛，南无花开叶儿落。 

　　五更里，修行金鸡叫。迷人不是这条道，这条道。铁树开花蕊不少，完满了，自有根梢。金丹花儿勾九，说起人从皆有。说起有，却又无，说无说有永不休。金丹花儿快乐，念念上一声佛，南无孔雀明王佛，南无花开叶儿落。 

　　五更里，修行太阳红。须防火候一场空，一场空，霞光万道金莲涌，完满了，自然成功。金丹花儿勾十，我今来在家里，见主人笑嘻嘻，我问真人在哪里？金丹花儿快乐，念念上一声佛，南无长耳定光佛，南无花开叶儿落。 

　　念罢五更到天明，正东闪上小桃红（叶横）。小桃红，东生西落催人老，躲三灾，报答恩师。金丹花儿勾十一，我今来在深山里，搭一座，草茅庵，降龙伏虎自然置。金丹花儿快乐，念念上一声佛，南无阿弥陀佛，南无花开叶儿落。 

　　念罢五更一坦明，一道红光是至真。黄龙透出三关顶，到今日跨鹤飞升。金华十二一齐开，玉皇老子丹书来。穿仙衣，坐莲台，炼就金身全不坏。念念上一声佛，南无无量受福佛，南无花开叶儿落。 

　　 15 、上天梯 

　　金虎吐铅，月之圆，存乎口诀。时之子，妙在心传。采先天之功，全凭戊己。夺后天之气，龙虎初弦。青龙白虎相争战，玉兔金乌一处搏。防只防身中无慧剑，怕只怕急水滩头挽不住船，等只等黄婆勾引，候只候少女开莲。此事难言。五千日内君须算，三十时辰暗里盘，子前午后分明看。铅阳未动，癸现于前，真铅真阳随后边。药到临炉，此时休怠慢，急速下手擒入关，随后用六百抽添。十月胎圆，婴儿出现。面壁九年，独露真诠，才做个阆苑蓬莱物外仙。 

　　 16 、积气开关说 

　　其端作用，亦如前功。以两手插金锹，用一念归玉府，全神凝气，动俾静忘。先存其气，自左涌泉穴起于膝胫，徐徐上升三关，约至泥丸，轻轻降下元海。次从右涌泉穴，俾从右升降，作用与左皆同。左右各运四回，两穴双升一次，共成九转，方为一功。但运谷道轻提，踵息缓运，每次须加九次，九九八十一次为终。其气自然周流，其关自然通彻。倘若未通，后加武诀，逐次搬行。先行狮子倒坐之功，于中睁眼三吸，始过下关，后乃飞金精于肘后，掇肩运耸，自升泥丸，大河车转。次撼昆仑，擦腹搓腰八十一，研手摩面二十四，拍顶转睛三八，止集神叩齿四六通。凡行此功，皆缩谷闭息。每行功讫，俱要嗽咽三分，方起摇身，左右各行九组。此为功法。可配静功，互为运行，周而复始，如此无间，由是成功。上士三昼夜而关通，中士二七以透彻，下士月余关亦通。功夫怠惰，百日方开；若骨痛少缓其功。倘睛热多加呵转。一心不惰，诸疾无侵。其时泥丸风生，而肾气上升。少刻鹊桥瑞香，而甘露下降。修丹之士，外此即诬。若非这样开道，岂能那般升降而炼己配合也哉？ 

　　 17 、玄关一窍歌 

　　玄关一玄通真诀，乾坤辟破蓬壶阔。黄庭有个元翁客，抱琴侍守天边月。二水清兮三水浊，金花开，兑头缺，峨媚山上紫霞飞，霞飞化了红炉雪。龙吟逼，虎啸迫，灵龟吸尽金乌血。骑龙挂剑醉归家，运转三关朝北阙。 

　　 18 、金丹歌 

　　金丹一粒重一斤，世人知得永长生。筑基扫尽尘间事，炼己只是养元神。黄庭土釜先天汞，万虑皆空绝世情。离了己身不是道，执著己身也是空。我今泄漏天机理，说与学道诸英雄。目前现有长生路，千万凡夫迷本宗。扫尽灵台无一念，身闲清净运玄功。呼吸虚无神守舍，百脉归源如水清。身中自有真铅现，一颗红光似月明。玄关往来无定位，阴阳升降有时辰。年中取月月取日，中秋现出月光轮。三旬只在家里坐，时刻不离紫微星。南面对观北斗柄，正是日午打三更。西北安炉炼灵药，东南立鼎法神功，鼎炉相对真做手，慧剑挂在水晶宫。黄婆勾引为媒聘，灵龟入炉深更深。醍醐灌顶真橐龠，采取先天一气真。一息一纽天谷穴，河车搬运上昆仑。过了鹊桥入华池，降下重楼十二层。尾闾夹脊三关过，金公归舍入黄庭。铅来投汞猫捕鼠，汞去投铅兔见鹰。九转神丹入金鼎，十月胎完造化成。寒暑不知真造化，体变纯阳是真金。尘中积行三千满，白日飞升朝玉京。 

　　 19 、金液还丹破迷歌 

　　还丹诀，还丹诀，吾今仔细与君说。旁门小术路三千，除此金丹都是僻。万般渣质皆非类，真阴真阳正栽接。阴阳交，铅汞接，婴儿姹女空中烈。龙虎上下转升腾，海底灵龟弄星月。长黄芽，飞白雪，水中金露先天诀。真黄婆，真橐龠，金丹就是长生药。先筑基，后进药，百日功夫牢抱着。若追二气归黄道，三家相见仙胎结。性要炼，命要接，休在人间虚岁月。若将铅汞归真土，添汞抽铅永不灭。乌八两，兔半斤，二物同入戊己村。两头武，中间文，四大擒来一处烹，十月功勤火候足，纯阳炼就寿无穷。换鼎移胎三五载，九年面壁出阳神。玄是祖，牝是宗，先天先地万般根。点天透地通天眼，翰转天关斗逆行。窍要开，气自通，雷转斗柄声正轰，海底云汲龙翻浪，泥丸风生虎啸声。若会阴阳颠倒法，乾坤造化立时成。讲悟真，说参同，此理原来是一宗。此药虽从房中得，金丹大液事不同。饶服气，空炼精，闭尾闾，望飞升，不得金丹总不成。乌兽类，知全形。龟纳鼻息能调气，鹿运尾闾亦炼精。又有鹤胎常稳抱，夜半云松静养神。畜生倒有千年寿，为人反不悟长生。遍世人，贪名利，不怕阎罗鬼薄情。人有生灭畜有死，三寸气断鬼为邻。先天药，后天药，此是阴阳真妙物。先天药，能超脱。后天药，延命壳。世人若会裁接机，长生不死还大觉。性要修，命要全，采得先天种泥丸。童儿修，精气全，静里一气口升天。只有无为身不破，才是修真大罗仙。幼年间，丧了阳，半路出家性颠狂。乾爻走入神爻里，变成离卦内虚张。取将坎位中心实，返本还原复作阳。真水火，配阴阳，世人莫要乱思量。饶你无为空打坐，不免亡生葬北邙。习静功，守中黄，到老差殊枉一场。纵然明了真如性，阴魄投胎入鬼乡。延命药，返魂浆，金丹就是药中王。若将一粒吞归腹，返老还童寿命长。又休妻，又绝粮，持斋说法往西方。任你旁门千万法，除斯同类总成狂。我把天机都泄漏，还丹端的是仙方。累代神仙从此得，脱离尘世上天堂。我劝后来学道者，休听邪师说短长。若得口诀金丹药，延年住世寿无疆。以此修出长生路，报答师恩谢上苍。著斯诀，作慈航，行满功圆感玉皇。破迷金液谁人作？万古流传元化张。 

　　 20 、龙虎还丹指迷歌 

　　饶君到处问仙梯，一阳初动始称奇。水淹昆仑翻碧海，虎啸岩头是祖基。直指逍遥捷径处，一轮明月照须弥。水中虎，火中龙，八卦五行显耀中，捉得龙兮生紫雾，伏了虎兮金光露。二象何缘立道根？只因久假曹溪路。男配女，阴配阳，交媾分明战一场。戊己土，作黄房，神气清兮是药王。炼得紫金丹粒就，跨鹤乘鸾朝玉皇。 

　　虎藏碧海伴儿眠，龙自扶桑日里旋。待等一阳春意动，虎放金光龙吐涎。腰悬宝剑收龙雾，虎见龙归自其潜。二物相随归戊己，一炉真火慢烹煎。子至午，火候严，卯酉加临莫放闲。吞祖气，啖琼浆，色内真空哪个详？炼之只在生身处，十殿冥王共此方。速顿悟，莫痴贪，休道老人说异端。饶尔翻谈三藏法，不悟无生也是闲。打破这个铁馒头，自在逍遥亿万年。 

　　 21 、太极长生法 

　　《张三丰太极炼丹秘诀》卷三载：“《真诀》曰：坎卦阳生，当正子时，非始非终，艮卦肾气交肝气，未交这前，静室中披衣握固，正坐盘膝，蹲下腹肚，须叟升身，前出身而微偃头于后，后闭夹脊双关，肘后微扇一二伸腰，自尾闾穴，如火相似，自腰而起，拥在夹脊，慎勿开关，即时甚热气壮。渐次开夹脊关，放气过关，仍伸面脑后，紧偃以闭上关，慎无开之，即觉热极气壮，渐次开关入顶，以补泥丸髓海。须身耐寒暑，方为长生之基。次用还丹之法，如前出胸伸腰闭夹脊蹲而伸之。腰间久不起，当静坐内观，如法再作。以火起为度，自丑行之，至寅终而可止。乃曰肘后飞金晶，又曰抽铅，使肾中气生肝气也。且人身脊骨二十四节自下而上三节，与内肾相对，自上而下三节，名曰天柱。天柱之上，名曰玉京，天柱之下，内肾相对尾闾穴之上，共十八节，其中曰双关。上九下丸，当定一百日，遍通十八节而入泥丸。必于正一阳时，坎卦行持，乃曰肘后飞金晶。离卦采药，乾卦进火烧药，勒阳关始，至艮卦方止。自离卦采药，便心肾气相合，而肝气自生心气，二气纯阳，二八阴消，薰蒸于肺，而得肺液下降也。含真气曰得黍米之珠，而及黄庭，方曰内丹之材，即百日无差，药力全。凡准卦采药用法，依时内观转回精细，若乾卦进火烧药，勒阳关自兑卦为始，终在乾卦。如此又一百日，以肘后飞金晶，自兑卦至震卦方止。离坎采药之时，法如旧，以配自坤至乾卦行持，即二百日无差，圣胎坚。勒阳关法，自坤卦至乾卦方止。如此又一百日足，泥丸充实，返老还童，不类常人。采药就，胎仙完，而真气生，形若弹圆，色同朱橘，永镇丹田，而作陆地神仙。三百日后行持，至离卦罢采药，坤卦罢勒阳关，即行玉液还丹之道。故至冬至后，方曰行功，三百日胎完气足而内丹就，真气生。凡行此法，方为五行颠倒，三田返复。未行功以前，先要匹配阴阳，使气液相生，见验方止。次要聚散水火使根源牢固，而气行液住，见验方止。次要交媾龙虎，烧炼丹药，使采补还丹而锻炼铅汞，见验方止。十损一补之数足，而气液相生，见验方止。上顶行持，乃小乘之法，自可延年益寿，若以补完坚固，见验方止，方可中年择月。冬至之节，月中择日，甲子之日，日中择时。坎离乾卦，三时为始，一百日自坎至艮，自兑至乾，二百日后，自坎至震，自坤至乾，凡此下功，必于幽室静宅之中，远妇人女子，使鸡犬不闻声，臭秽不入鼻，五味不入口，绝七情六欲，饮食多少，寒热有度，虽寐寤之间，而意恐损失，行功不勤，难成乎道，如是三百日看应验如何。” 

　　 22 、太极超凡法 

　　《张三丰太极炼丹秘诀》卷三载：“真诀曰：超者，超出凡躯，而入圣品；脱者，脱去俗胎，而为仙子。是神入气胎，气全真性，须是前功节节见验正当，方居清静之室，以入希夷之境。内观认阳神，次起火降魔，焚身聚气，真气升在天宫，壳中清静，了无一物。当择幽居，一依内观，三礼既毕，平身不须高升，正坐不须敛伸，闭目冥心。静寂朝元之后，身躯如在空中，神气飘然，难为制御。默默内观，明明不寐，山川秀丽，楼阁依稀，紫气红光，纷纭为阵，祥鸾绿凤，言语如簧，异景繁华，可谓壶中真趣，而洞天别景，逍遥自在，怡然不知有尘世之累。是真空之际，其气自转，不须用法依时。若见青气出东方，笙簧嘹亮，旌节车马，左右前后，不知多少。须臾南方赤气出，西方白气出，北方黑气出，中央黄气出，五气结聚而为绿云。乐声嘈杂，喜气熙熙，金童玉女，扶拥自身，或跨火龙，或乘玄鹤，或跨绿鸾，或骑猛虎，升腾空中，自下而上，所遇之处，楼台观宇，不能尽陈，神祗官吏，不可备说。又到一处，女乐万行，官僚班列，如人间帝王之仪，圣贤毕至。当此之时，见之旁若无人，乘驾上升，以至一门。兵卫严肃，而不可犯，左右前后，官僚女乐留恋不已，终是过门不得。轩盖复面，自上而下，复入旧居之地。如此上下不厌其数，是调神出壳之法也。积日纯熟，一升而到天宫，一降而还旧处，上下纯无滞碍，乃自下而上，或如登七级宝塔，或如上三层琼楼，其始也。一级而复一级，七级上尽，以至顶中，辄不得下视，恐神惊恋躯不出。既至七级之上，则闭目便跳，如寐如寤，身外有身，形如婴儿，肌肤鲜洁，神采莹然。回视故躯，亦不见有所见之者，乃如粪堆，又如枯木，憎愧万端。辄不可顿弃而远游，始乎一步二步，次二里三里，积日纯熟，乃如壮士展臂，可千里万里而行神壮大，勇气坚固，然后寄凡骸于名山大川之中，从往来应世之外，不与俗类等伦。或行满而受天书，骖鸾乘凤，跨虎骑龙，自东自西，以入紫府，先见太微真君，次居下岛，欲升洞天，当传道积，行于人间，受天书而升洞天，以为天仙。凡此行法，古今少有成者。盖以功不备而欲行之速，便为此道。或功验为证，止事静坐，欲求超脱。或阴灵不散，出而见仙，人不见形，来往去住，终无所归。止于投胎就舍，而夺人躯壳复得为人，或出入不熟，往来无法，一去一来，无由再入本躯，神魂不知所在，乃释子之坐化，道流之尸解也。故行此道，要在前功见验正当，仍择地筑室，以还一切，腥秽之物，臭恶之气，往来之声，女子之色，不止于触其真气，而神亦厌之，既出而复入，入而不出，则形神俱妙，与开地齐年，而浩劫不死，既入而复出，出而不入，如蟑脱脱，迁神入圣，此乃超凡脱俗，以为真人仙子，而在风尘之外，寄居三岛之洲者也。《道要》曰：“不无尽法，已灭息矣。” 

　　 23 、太极玉液法 

　　《张三丰太极炼丹秘诀》卷三载：“凡用艮卦飞金晶人脑，止于巽卦而已，此言飞金晶三百日后也，离卦罢采药，坤坤罢勒阳关，只此兑卦下手勒阳关，至乾卦方止，既罢离卦，添入咽法炼形。咽法者，以舌搅上腭两颏之间，先咽了恶浊之津，次退舌尖以满，玉池津生，不漱而咽。凡春三月，肝气旺而脾气弱，咽法日用离卦；凡夏三月，心气旺而肺气弱，咽法日用巽卦；凡秋三月，肺气旺而肝气弱，咽法日用艮卦；凡冬三月，肾气旺而心气弱，咽法日用震卦（飞金晶法咽亦不妨）。凡四季之月，脾气旺而肾气弱，人以肾气为根源，四时皆有衰弱。每四时季月之后十八日，咽法日用兑卦，仍与前咽法并用之。独于秋季，止用兑卦咽法，而罢艮卦之功。以上咽法，先依前法而咽之，如牙齿玉池之间而津不生，但以舌满上下而闭玉池，收两颏，以虚咽而为法。止于咽气，气中自有水也。咽气如一年（三十六次至四十九次为数）。又次一年（八十一次），又次一年（一百八十一次）为见验，乃玉液还丹之法。行持不过三年，灌溉丹田，沐浴胎仙，而真气愈盛。” 

　　 24 、太极金液法 

　　《张三丰太极炼丹秘诀》卷三载：“若行此玉液还丹之法，而于三百日养就内丹，真气才生，艮卦飞金晶，一撞三关，上至泥丸，当行金液还丹之法。自顶中前下金水一注，下还黄庭变成金丹，名曰金丹。行金液还丹，当于深密幽房，风日凡人不到之处，烧香叠掌，盘膝坐，以体蹲而后升，才觉火起，正坐绝念忘情内观，的确艮卦飞金晶入顶，但略昂头偃顶，放令颈下，如火方点头，身前低头曲项，退舌尖进后，以抵上腭，上有清冷之水，味若甘香，上彻顶门，下通百脉，鼻中自问一种真香，舌上亦有奇味，不嗽而咽下还黄庭，名曰金液还丹。春夏秋冬，不拘时候，但于飞金晶入脑之后。节次行此法，自艮至巽而已。晚间勒阳关法，自兑至乾而已。凡行此法，谨节慎前，方可得成。” 

　　 25 、太极合道法 

　　《张三丰太极炼丹秘诀》卷三载：“《真诀》曰：此法合道，有如常说存想之理，又如禅僧入定之时，当择福地置室，跪礼焚香，正坐盘膝。散发披衣，握固存神，冥心闭目，午时前微微升身，起火炼气，午时后微微敛身，聚火炼丹，不拘昼夜，神清气合，自然喜悦。坐中或闻声莫听，见境勿认，物境自散。若认物境，转加魔障。魔障不退，急急向前，以身微敛，敛而伸腰，后以胸微偃，偃不伸腰，少待前后，火起高升，其身勿动，名曰焚身。火退魔障，自散于躯外，阴邪不入于壳中。始此三两次已。当想遍天地之间，皆是炎炎之人，火毕清凉，了无一物，但见车马歌舞，轩盖绮罗，富贵繁华，人物欢娱，成队成行，五色云升，如登天界。及到彼中，又见楼台耸翠，院宇徘徊，珍珠金玉，满地不收，花果池亭，莫知其数。须臾异香四起，妓乐之音，嘈嘈杂杂，宾朋满坐，水陆俱陈，且笑且语，共贺太平。珍玩之物，互相献受。当此之际，虽然不是阴鬼魔障，亦不得认为好事。盖修真之人，弃绝外事，甘受寂寞，或潜迹江湖之地，或循身隐僻之隅，绝念忘情，举动有戒，久受劬劳，而历潇洒。一旦功成法立，遍见如此繁华，又不谓是阴魔，将谓实到天宫。殊不知脱凡始，在顶中自己天宫之内，因而贪恋认为实境，不用超脱之法，止于身中。阳神不出，而胎仙不化，乃日出昏衢之上，为陆地神仙，仅可长生不死而已，不能脱质升仙，而归三岛以做仙子。到此可惜。学人自当虑，超脱虽难，不可不行也。《道要》曰：不无尽法，已减省故也。” 

　　 26 、炼丹火候说 

　　上 

　　夫功夫下手，不可执于有为，有为都是后天。今之道门，多流此弊，故世罕传真。亦不可着于无为，无为便落顽空。今之佛门，多中此弊，故天下少佛子。此道之不行，由于道之不明也。 

　　初功在寂灭情缘，扫除杂念。除杂念是第一着筑基炼己之功也。人心既除，则天心来复。人欲既净，则天理常存。每日先静一时，待身心都安定了，气息都和平了，始将双目微闭。垂帘观照心下肾上一寸三分之间，不即不离，勿忘勿助，万念俱泯，一灵独存，谓之正念。斯时也，于此念中，活活泼泼。于彼气中，悠悠扬扬。呼之至上，上不冲心，呼之至下，下不冲肾。一阖一辟，一来一往。行之一七、二七，自然渐渐两肾大蒸，丹田气暖。息不用调而自调，气不用炼而自炼。气息既和，自然于上、中、下不出、不入，无来无去，是为胎息，是为神息，是为真橐龠、真鼎炉，是为归根复命，是为玄牝之门、天地之根。气到此时，如花方蕊，如胎方胞，自然真气熏蒸营卫，由尾闾穿夹脊，升上泥丸。下鹊桥，过重楼，至绛宫而落于中丹田。是为河车初动。但气至而神未全，非真动也，不可理他。我只微微凝照，守于中宫，自然无尽生机，所谓“养鄞鄂”者，此也。行之一月、二月，我神益静，静久则气益生，此为神生气，气生神之功也。或百日、或百余日，精神益长，真气渐充，温温大候，血水有余。自然坎离交媾，乾坤会合，神融气畅。一霎时间，真气混合，自有一阵回风，上冲百脉，是为河车真动。中间若有一点灵光，觉在丹田，是为水底玄珠，土内黄芽。尔时一阵来复，恍如红日初升，照于苍海之内，如雾如烟，若隐若现，则铅火生焉。方其乾坤坎离未交，虚无寂灭，神凝于中。功无间断，打成一团，是为五行合配。至若水火相交，二候采取，河车逆转，四候得药，神居于内，丹光不离，谓之大周天，谓之行九转大还也。此时一点至阳之精凝结于中，隐藏于欲静情寂之时，而有象有形。到此地位，息住于胎，内外温养，顷刻无差，又谓之十月功夫也。 

　　下 

　　夫静功在一刻，一刻之中，亦有炼精化气、炼气化神、炼神还虚之功。夫在内不独十月然也，即一时、一日、一月、一年皆然。 

　　坐下，闭目存神，使心静息调，即是炼精化气之功也。 

　　回光返照，凝神丹穴，使真息往来。内中静极而动，动极而静，无限天机，即是炼气化神之功也。 

　　如此真气朝元，阴阳反复，交媾一番，自然风恬浪静。我于此时，将正念止于丹田，即是封固火候。年、月、日、时久，久行此三部，功夫不但入圆十月也。故曰：运之一刻，有一刻之周天。运之一时、一日、一月、一年，即有一时、一日、一月、一年之周天也。然一刻中，上半刻为温、为进火、为望、为上弦、为朝屯、为春夏，下半刻为凉、为退符、为晦、为下弦、为暮蒙、为秋冬。一时则有上四刻、下四刻之分，即一日、一月、一年皆同，此之谓攒簇阴阳五行。一刻之功夫，夺一年之气候也，到此乃是真空真静。或一、二年至十年、百年，打破空虚与太虚同体，此为炼神还虚之功也。 

　　前功十月即满，须时时照顾婴儿。十步、百步、千里、万里，以渐而出。倘或放纵不禁，必致迷而不返。仙经曰：“神人气成胎，气归神结丹。”所谓“一点落黄庭”是也。但人杂念少者得丹早，杂念多者得丹迟。 

　　此法简易，奈人不肯勇猛耳。若能恒久行持，必然透金贯石，入水蹈火，通天达地。再行积行累功，服炼神丹大药，必然形神俱妙，白昼飞升，全家拔宅。此又在功德之浅深如何耳。设或不服神丹，只顾阳神冲举，回视旧骸，一堆尘土，夫亦白日羽翰，万劫长存，可与宇宙同泰者矣。 
